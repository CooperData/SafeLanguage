El Minor Planet Center, que cataloga oficialment els objectes en el sistema solar, classifica Sedna com un objecte dispers. No obstant això, aquest grup està fortament qüestionat i molts astrònoms van suggerir que, juntament amb alguns altres objectes –per exemple, 2000 CR105–, es col·loqués en una nova categoria d'objectes distants que podria anomenar-se «objectes de disc dispersos estesos» –E-SDO–, «objectes despresos», «objectes dispersos a distància» –DDO– o «dispersos-estesos» en la classificació oficial de la Deep Ecliptic Survey.