Ida deu el seu origen a la desintegració de voltant uns 120 km (75 milles) de diàmetre del cos principal de Coronis. A l'asteroide progenitor els materials s'havien diferenciat parcialment, amb la migració de metalls pesants al nucli. Ida portava quantitats insignificants d'aquest material del nucli. No se sap quin temps fa d'aquest esdeveniment. Segons una anàlisi dels processos de formació de cràters d'Ida, l'edat de la seva superfície és de més de mil milions d'anys. Tanmateix, això és incompatible amb l'edat estimada del sistema d'Ida-Dàctil de menys de 100 milions d'anys; és probable que el sistema s'hauria desfet si hagués passat més temps des d'una gran col·lisió, degut a la mida petita de Dàctil. La diferència en les estimacions d'edat poden ser explicades per un augment de la taxa de formació de cràters a partir de la runa procedent de la destrucció del cos original de Coronis.