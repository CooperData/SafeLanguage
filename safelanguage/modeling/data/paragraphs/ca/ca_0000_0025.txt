Ida va ser classificada com un Asteroide de tipus S basat en la similitud dels seus espectres de reflectància amb asteroides similars. Els asteroides de tipus S poden compartir la seva composició amb els meteorits de ferro o de condrita ordinària (CO). La composició de l'interior no ha estat directament analitzada, però se suposa que és similar al material CO en base als canvis de color de la superfície observats i la densitat aparent d'Ida de 2,27 a 3,10 g/cm3. Els meteorits de CO contenen quantitats variables dels silicats olivina i piroxè, ferro, i feldspat. El Galileu va detectar olivina i piroxè a Ida. El contingut mineral sembla ser homogeni en tota la seva extensió. El Galileu va trobar variacions mínimes en la superfície, i el gir de l'asteroide indica una densitat consistent. Suposant que la seva composició és similar als meteorits CO, que tenen una densitat de va de 3,48 a 3,64 g/cm3, Ida podria tenir una porositat entre l'11% i el 42%.