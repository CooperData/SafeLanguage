L'asteroide 243 va ser descobert el 29 de setembre del 1884 per l'astrònom austríac Johann Palisa a l'Observatori de Viena. Va ser el seu 45è descobriment d'un asteroide. Ida va ser batejat per Moriz von Kuffner, un fabricant de cervesa de Viena i astrònom aficionat. En la mitologia grega, Ida era una nimfa de Creta que va criar el déu Zeus. Ida va ser reconegut com a part de la família Coronis per Kiyotsugu Hirayama, qui va proposar el 1918 que aquest grup comprèn els asteroides formats per les deixalles del cos precursor destruït.