La trajectòria del Galileu el traslladà al cinturó d'asteroides dues vegades en el seu camí a Júpiter. La segona vegada que va creuar el cinturó, va sobrevolar Ida el 28 d'agost de 1993 a una velocitat de 12.400 m/s (41.000 peus/s) en relació amb l'asteroide. L'aparell detector d'imatges de bord observà Ida des d'una distància de 240.350 quilòmetres (149 350 milles) fins a la seva màxima aproximació de 2.390 km (1.490 milles). Ida fou el segon asteroide, després de Gaspra, que va ser captat per una nau espacial. A prop del 95% de la superfície d'Ida va quedar a la vista de la sonda durant el sobrevol.