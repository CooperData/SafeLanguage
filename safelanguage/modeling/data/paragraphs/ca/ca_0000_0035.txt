L'òrbita de Dàctil al voltant d'Ida no es coneix amb precisió. Galileu estava en el pla de l'òrbita de Dàctil quan se'n van prendre la majoria de les imatges, la qual cosa va fer difícil la determinació de la seva òrbita exacta. L'òrbita de Dàctil és en sentit directe i s'inclina al voltant de 8° respecte a l'equador d'Ida. A partir de simulacions per ordinador, l'àpside de Dàctil ha de ser superior a uns 65 quilòmetres d'Ida per mantenir-lo en una òrbita estable. El rang de les òrbites generades per les simulacions es va reduir perquè han de passar a través dels punts en què Galileu va observar Dàctil quan estava a les 16:52:05 UT del 28 d'agost de 1993, a uns 90 km d'Ida en la longitud 85°. El 26 d'abril de 1994, el Telescopi Espacial Hubble va observar Ida durant vuit hores i va ser incapaç de detectar Dàctil. Hauria estat capaç d'observar la lluna si hagués estat a més de 700 km d'Ida.