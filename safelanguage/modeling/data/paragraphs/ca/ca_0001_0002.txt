Sedna té una òrbita el·líptica alta. L'excentricitat de l'òrbita és de 0,845, assemblant-se més a una òrbita cometària que a una planetària. L'afeli es troba al voltant de 900 UA's i el periheli és d'unes 76 UA (±7 UA). Actualment es troba a unes 90 UA del Sol i s'aproxima al seu periheli, al qual arribarà cap al 2076 (com a referència, la distància mitjana de Plutó al Sol és d'unes 40 UA). El seu període orbital és d'uns 12.000 anys i el període de rotació tan sols dura unes 10 hores.