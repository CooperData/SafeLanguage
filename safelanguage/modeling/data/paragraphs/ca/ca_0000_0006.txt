L'asteroide Ida va ser visitat el 1993 per la sonda espacial Galileu dirigida a Júpiter. Les seves trobades amb els asteroides Gaspra i Ida van ser objectius secundaris a la missió a Júpiter. Aquests van ser seleccionats com a blancs en resposta a una nova política de la NASA dirigida a planificar acostaments a asteroides de totes les naus que creuessin el cinturó. Cap missió anterior havia intentat un sobrevol. El Galileu va ser posat en òrbita pel transbordador espacial Atlantis en la missió STS-34 el 18 d'octubre de 1989. El canvi de trajectòria del Galileu per acostar-se a Ida exigeix que es consumeixen 34 kg de propel·lent. Els planificadors de la missió retardaren la decisió d'intentar un sobrevol fins que estigueren segurs que aquest deixaria a la nau espacial suficient combustible per a completar la seva missió a Júpiter.