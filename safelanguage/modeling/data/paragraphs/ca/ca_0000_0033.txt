Dàctil té "forma d'ou”, però és un objecte "notablement esfèric” que mesura 1,6 per 1,4 per 1,2 quilòmetres. Està orientat amb el seu eix més llarg apuntant cap a Ida. Igual que Ida, la superfície de Dàctil exhibeix una saturació de cràters. Es caracteritza per més d'una dotzena de cràters amb un diàmetre superior a 80 m, la qual cosa indica que la lluna ha patit moltes col·lisions durant la seva història. Almenys sis cràters formen una cadena lineal, la qual cosa suggereix que va ser causada per les deixalles de producció local, possiblement expulsades per Ida. Els cràters de Dàctil podrien contenir pics centrals, a diferència dels trobats a Ida. Aquestes característiques, i la forma esferoidal de Dàctil, implica que la lluna està gravitacionalment controlada malgrat la seva petita mida. Igual que Ida, la seva temperatura mitjana és de 200 K (-73 °C).