Brian Barton e Micheal Foy citan a Frank Robbins, do Exército Cidadán Irlandés, que describe como viu a un grupo de dublineses reunidos para aplaudir aos prisioneiros cando os metían no Cuartel de Richmond. Tamén informan de cando de Valera rendeu o muíño de Boland, e de que multitudes estaban aliñadas a ambos lados da rúas Grand Canal e Hogan Place e suplicaban aos insurxentes que se atrincheiraran nas súas casas antes que renderse. Foy e Barton concluíron que "nun area que a policía chegara a considerar como cada vez máis militante nos meses antes do Alzamento, as actitudes públicas na zona non eran uniformemente hostís. Algúns dos soldados británicos que loitaron alí notaron unha forte xenreira cara a eles." No asilo da South Dublin Union, o Maior de Courcy Wheeler notou que non había hostilidade da xente cara aos insurxentes: "Estaba perfectamente claro que toda a súa admiración era para os heroes que se renderan."