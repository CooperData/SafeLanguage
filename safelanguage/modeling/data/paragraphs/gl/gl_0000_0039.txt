Dende a reunificación, Alemaña ten tido un papel de liderado na Unión Europea e na OTAN. Participou no exército que garantiu a estabilidade nos Balcáns, e enviou tropas para Afganistán como parte dun esforzo da OTAN para "proporcionar a seguranza neste país". Estes desprazamentos foron controvertidos, visto que trala guerra, Alemaña estaba obrigada por lei a manter tropas só para fins de Defensa. As arremetidas en territorios estranxeiros foron entendidas como non estando abranguidas pola lei de Defensa; non obstante, a votación parlamentaria sobre a cuestión legalizou efectivamente a participación nun contexto de "mantemento da paz".