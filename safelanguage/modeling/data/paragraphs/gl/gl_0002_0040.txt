As execucións marcaron o inicio dun troco na opinión pública irlandesa, que ata aquela vira aos rebeldes como aventureiros irresponsables cuxas accións podían danar a causa nacionalista. A medida que os prisioneiros ían sendo liberados e reorganizaban as forzas republicanas, o sentimento nacionalista comezou a decantarse cara ao pequeno partido monárquico que era daquela o Sinn Féin, que ironicamente no estivera implicado, mais que era erroneamente acusado polo goberno británico e os medios de comunicación irlandeses de estar tralo Alzamento.