O tractato d'as capitulacions que sinyoron en l'Alchafaría con os musulmans d'antes que se rendisen incluyiba lo dreito d'éstes a praticar a suya relichión en a ciudat de Saraqusta, en pagando impuestos especials, y continar vivindo-ie dica l'anyata siguient, en que s'habrían de tresladar enta os rabals (l'alchamía nueva) os que se i queresen quedar, mientres que os qui tenesen garra puesto altro ta on que marchar lo podeban fer librement. A intención d'Alifonso yera que la ciudat no s'espoblás de tot, y que conservás os artesans y comercidants musulmans que ya i viviban ta que no s'arruinás la economía. Este fenomén d'asimilación d'os moriscos habrían d'estar a radiz de tot l'arte mudéchar que floriría en Aragón en os sieglos siguients.