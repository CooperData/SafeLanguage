A respuesta d'Alifonso, veterano guerrero y curto de pacentia, estió rapeda y violenta, y replegando-ie las suyas huestes navarro-aragonesas en Castiella, se'n fué dreito enta Galicia y les infrinchió una vergonyant redota en o Castiello de Monterroso (actual provincia de Lugo), en 1110. Si s'analiza con a perspetiva historica, la batalla de Monterroso estió una forma planera de decir lo Batallero que yera bien resuelto a escannar qualsiquier intento de rebelión en contra suya fendo uso d'as armas; ixo significaba que de venidero, si os nobles castellano-leyoneses quereban librar-se d'ell, habrían d'organizar-se millor, y ixo estió lo que pasó en os anyos siguients, afogando los reinos hispanicos en un contino estato de guerra civil.