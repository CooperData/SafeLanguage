En 1131, mientres que lo rei yera esfensando Gascunya contra d'os franceses, os gascons Gastón IV y un caballero d'éste, per nombre Esteban, combatioron en o sud-este d'Aragón contra d'una nueva menaza d'os almorábetz. Prenioron lo Mayestrato y i consolidoron lo domenio aragonés que se i heba feblito en os zaguers ataques moros, y en una d'ixas concaratas (que se'n tienen pocos datos) lo vezconte de Bearn i cayó muerto, fendo-se apresato lo calabre en mans d'os musulmans.