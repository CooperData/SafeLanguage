A ciudat de Saraqusta, altrament dita Madînat Al-baida «la ciudat blanca» per os poetas arabes, yera una d'as ciudatz més importants d'a Peninsula Iberica, capezana sinyoral d'un reino (la dita taifa de Saraqusta) que heba puesto mantener a suya autonomía dintro d'Al-Andalus per estar tan a lo norte, y estar a prencipal ciudat que se trobaba en o norte tan amanata d'a muga primer con o imperio franco, y sieglos dimpués con os territorios d'a Marca Hispanica que yera convertindo-se en enemigos cosirants. Estar un baluart defensivo exitoso le heba permeso fer-se con un grau d'autonomía singular d'entre las ciudatz andalusinas dillá de lo reinato d'os omeyas.