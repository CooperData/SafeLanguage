A prencipios d'o sieglo XII gobernaban Saraqusta la casa de Banu Hud, tenendo lo mes gran esponent d'a dinastía en Al-Mustaín II (perdedor en l'Alcoraz y muerto en Val Tierra en 1110). Dempués que morise Al-Mustaín, lo suyo sobrino Abdelmalik heretó lo reino, pero la contumancia per la debilidat que se trobó per haber-se cacegato tota la tropa saraqustiana en Val Tierra le fayó de mirar-se protección fendo-se vasallo de Donya Urraca de Castiella en ixe anyo mesmo (que yera fendo la guerra contra d'Alifonso). Os periglos prencipals que espantaban a Abdelmalik yeran a combinación de lo creixent poderío melitar d'Aragón per o norte, y l'amenaza d'os almorábez que ya s'heban feto chusmeter la resta de taifas d'Al-Andalus.