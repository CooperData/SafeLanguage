Con a cantidat de nuevas villas y territorios que heba incorporatos a lo reino d'Aragón, lo Batallero precisaba de gran cantidat de presonas ta repoblar os campos, villas y ciudatz, ta formar una economía que permetese lo ritmo d'as conquiestas. Sabendo que existiban muitos mozarabes (cristians baixo gubierno musulmán) en as prencipals ciudatz d'Al-Andalus, y que heban esclatato bellas revueltas per lo fanatismo islamista d'os gubernants almorábetz, Alifonso d'Aragón veyó que talment en podeba quitar buen proveito si conseguiba atrayer-los enta Aragón.