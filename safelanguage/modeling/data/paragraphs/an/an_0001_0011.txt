O coronamiento d'Alifonso en 1104 suposaba tamién un problema dinastico que heba de subsanar-se como mes rapedo se podese: Lo nuevo rei pasaba d'os 30 anyos y yera encara soltero. Ixa condición, que no se les feba banal a os altros reis cristians d'a Peninsula, bien rapedo le aganó os amigos d'entre las casas reyals con fillas casaderas. L'alavez rei de Castiella, Alifonso VI, teneba una filla vídua (Donya Urraca) sabendo como buen yera lo monarca aragonés en a guerra, pensó que talment si se casasen bi habría buen aliato contra d'os moros y eventual líder ta os exercitos de Castiella.