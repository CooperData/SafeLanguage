Urraca, a la contra d'ixo, diz que yera una muller tan capezuta como ell, pero que per a formación que heba tenito en a cort d'Alifonso VI, mes s'estimaba formar una cort de nobles coneixitos, y despreciando-los, no deixar que os burgueses tenesen cosa que decir en a politica d'os reinos. Quan lo monarca aragonés decidió (unilateralment) que sería buen que os burgueses s'establisen en diferents villas y ciudatz de lo camín de Sant Chaime en territorio de Castiella y de Leyón, alentando que se i comerciás, arrulló posiblement sin pensar-se-lo guaire lo mensache que yera ell la un qui disposaba qué s'heba de fer en Castiella, y no pas a suya muller. Ixo causó gran maldato en a nobleza castellana, que no veyoron mica bien que un rei foranio fese ixas cosas, y a demés, ignorando la voluntat de la suya reina que yera, a lo cabo, la reina lechitima de Castiella y de Leyón.