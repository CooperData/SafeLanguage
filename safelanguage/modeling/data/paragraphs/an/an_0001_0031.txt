En una calendata, que ta os historiadors encara ye confusa, d'entre las conquiestas en Tudela de 1117 y la primera metat de 1118, Alifonso marchó enta lo Bearn ta estreitir as relacions con Gastón IV. Gastón yera un veterano occitán d'a guerra de Tierra Santa, de costumbres guerrers y ferbor cristiano semilars de lo rei aragonés, sinyor d'un vezcondato como yera lo Bearn de dimensions y poder economico pareixitos d'Aragón, lo qui heba feto construir y emplegato armas de setios en a presa de Cherusalem -l'anyo 1099- quan i luitaba baixo las órdens de Reimundo IV de Tolosa (ixa experiencia habría d'estar importantisma en a guerra de Saraqusta mes luego).