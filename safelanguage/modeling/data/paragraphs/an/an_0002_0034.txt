Autualment a economía se basa en a industria de Samianigo y o torismo d'a val de Tena y Biescas. A industria plegó ta Samianigo en zaguerías d'o sieglo XIX chunto con o ferrocarril. O torismo en a comarca tien o suyo eixe prencipal en a nieu y as estacions d'esquí de Pandicosa y O Fornigal, estando as prencipals villas toristicas Biescas, Pandicosa y Sallent. Se fan tamién atras actividatz esportivas y d'ocio: windsurf, piragüismo (en o entibo de Búbal), baixata de barrancos, golf (en as Margas Golf, chunto a Latas), mountain bike, pesca...