A influencia de lo ideyal cruzato en Alifonso I estió grandisma, y anque nunca no marchó presonalment enta Tierra Santa, prenió muitas inspiracions d'as accions d'os guerrers d'orient meyo. A Militia Christi estió uno d'os puntos fuertes d'os siguients 14 anyos d'o suyo reinato, y anque estió remodelata per Alifonso VII de Castiella en 1136, dempués que morise lo rei aragonés, reasentando-la con seu nueva en o castiello de Belchit, Ramón Berenguer IV (princeps d'Aragón 1137 - 1162) la fusionó con a orden d'o Temple en a Concordia de Chirona de setiembre de 1143. A Militia Christi tenió los beneficios d'una cruzata permanent en a cotra d'o islam, dillá d'os establimientos d'a suya fundación, per a espresa concesión d'o Papa de Roma. La més gran parte d'os datos que s'han puesto recopilar d'ixes comienzos s'han extraito d'una carta de l'arzobispe occitán Guillermo d'Aux, de 1122.