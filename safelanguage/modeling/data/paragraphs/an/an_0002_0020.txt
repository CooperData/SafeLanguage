3. A Depresión Meya y sinclinorio d'a Guarga, en plegando ta a parte más meridional d'a comarca. A Guarguera ye formata por molasas u rocas detriticas como piedras d'arena, almendrons y archilas. S'ubre entre o flysch y a Guarguera a Depresión Meya, que ye a continación enta l'este d'a Canal de Berdún. Os Capitiellos, formación de piedras d'arena, se debantan entre as vals Estrecha y Ancha. A l'este de Samianigo se troba a Vallibasa, cuenca formata como a Depresión Meya por salagons d'o periodo Eocén Superior. Más enta o sud son as Sierras Exteriors Prepirenencas, destacando a Sierra de Guara y o suyo sinclinorio.