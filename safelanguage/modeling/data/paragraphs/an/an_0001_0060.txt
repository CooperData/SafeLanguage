En 1124, con 50 anyos d'edat, lo monarca aragonés emprenió un arriesgato prochecto de captación demografica en o interior d'Al-Andalus, deixando lo reino baixo gubierno d'os suyos aliyatos, marchó presonalment a la capeza d'un exercito y se dentró en o reino moro de Valencia, plegando dica Benicadell (Penya Cadiella en as cronicas). L'anyata de 1225 sería prencipal en ixa clamata de pobladors: Surtindo per Teruel y baixando mes luego per debant encara de Valencia, en poquet més d'una anyata arrulló una ofensiva contra lo reino de Granada con pretensión de formar-ie un prencipato cristiano en o sud de l'Al-Andalus, y recorrio importants localidatz d'a val d'o Guadalquivir (Córdoba) y plegó dica la costa de Motril, tornando-se-ne con un gran botín melitar (os debiditos reinos musulmans no heban puesto fer-le la contra) producto de saqueyar villas y ciudatz musulmanas, y replegando-ne una comitiva que s'ha calculato de bells 10.000 mozarabes andalusins que s'instalarían en territorio aragonés.