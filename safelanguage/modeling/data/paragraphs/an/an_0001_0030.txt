Habendo feito una sola intervención en termins melitars en a guerra de reconquiesta navarro-aragonesa en l'anyo 1110, lo diya que redotó Ámhad Al-Mustain II de Saraqusta (qui bi perdió la vida) en a batalla de Val Tierra (Navarra), lo rei aragonés habió d'organizar a nueva estapa en territorio propio con nuevas estratechias: S'entrevistó con Gastón IV de Bearn quan éste tornó d'as Cruzatas en orient, establindo una alianza que habría d'estar prencipal ta lo prochecto de reconquiesta en o canto sud d'o Pireneu. Os primers movimientos los fayó en reconquirendo la comarca de Tudela en 1117, fendo-se con Fitero, Corella, Murchant, Cascant, Mont Agut y Cintruenigo en a mesma anyata, que dende l'ataque de Al-Mustain II 7 anyos antes heban quedato en posesión musulmana.