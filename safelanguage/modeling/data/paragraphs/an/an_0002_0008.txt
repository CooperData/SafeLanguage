En a resta d'a Edat Meya bi habió a-saber-las batallas en os campos d'a redolada que continarban en sieglos esvenidors como en l'anyo 1592 quan os gascons luterans envadioron a val de Tena. Biescas prencipalment y Senegüé estioron destruitas en estas envasions. En esta epoca o rei Felipe I fació construir a-saber-las fortificacions en as zonas mugants con Francia como o fuerte de Santielena en Biescas u as Torrazas de Larrede y Escuer. Atra envasión escaició en a val en o sieglo mientres a Guerra de Succesión Espanyola quan as tropas austracistas dentroron en a comarca. No menos importants son por ixas envueltas os casos de bruixería en a redolada, estando o más conoixito lo protagonizato por Pedro Arruebo, vecín de l'Artosa.