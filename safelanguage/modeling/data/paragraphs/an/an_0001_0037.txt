Os almorábetz gubernoron en Zaragoza dende 1110 dica la suya caíta en 1118, con Muhammad ibn al-Hach (1110 - 1115) y Ibn Tifilwit (1115 - 1117). Muhammad ibn al-Hayy heba estato lo conqueridor de Valencia en 1102 dempués que morise lo Cit Campeyador, y como gubernador de Saraqusta a partir de 1110, miró de reconquerir-le tierras a Alifonso d'Aragón, sin de guaire més ésito que de prener-le la fortaleza de Chuslivol. Dempués que morise Ibn al-Hayy, Ibn Tifilwit ocupó lo suyo puesto, nombrando visir d'a ciudat a lo filosofo Avempace, anque per desavinencias presonals éste gosó deixar lo gubierno y marchar bell tiempo dempués. Dende 1117 dica la suya caíta, Saraqusta estió gubernata per lo rei de Murcia.