Tampoco no se sabe si Gastón de Bearn enfluyó guaire en a decisión d'os altros nobles occitans d'aduyar en a reconquiesta. En 1117 se fayó en Tolosa un concilio con participación de diferents bispes franceses y sobretot occitans, y tamién nobles d'ixes países, que con o respaldo d'o Papa de Roma decidioron conceder os beneficios d'un Cruzata a os qui convenisen en reconquerir a poderosa ciudat de Zaragoza. S'ha de pensar que en a man norte d'o Pireneu, lo nombre de Saraqusta encara i rebellaba emocions, car que en l'anyo 778 dica lo emperador franco Carlos Magno i heba perduta una gran batalla en mirando de conquerir-la, y ye precisament a comienzos d'o sieglo XII quan se considera que lo poema de Rolando (o cantar que parla d'aquelo) se i yera fendo popular; alavez, a caldereta yera bien parata ta que lo esprito d'ixa nueva cruzata atrayés un gran numero de caballers ta que i aduyasen lo rei aragonés. Una bula de lo papa Chelasio II a finals d'xa anyata gosó ratificar as conclusions d'o concilio de Tolosa, y alavez la tabla se fayó finalment cacinglata ta que un gran exercito se concentrás pensando de conquerir a ciudat blanca.