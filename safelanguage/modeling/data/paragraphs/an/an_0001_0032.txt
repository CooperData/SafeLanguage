Se'n sabe poqueta cosa de cómo s'establió tan buena relación d'entre Alifonso y Gastón, talment perque teneban tantas experiencias en común, diz que se fayoron dica muit amigos. Lo prencipio d'ixas relacions no se sabe quan pasó, y bi han indicios que Alifonso I y Gastón IV ya se coneixeban d'antes y heban encluso colaborato (d'ésto si que no bi ha garra prueba) d'antes de 1117: Lo vezconte de Bearn apareixe de sinyor de Balbastro en 1113, pero lo motivo que ixo fuese asinas només s'ha puesto concheturar. Se sabe per seguro que d'entre 1117 y 1118 celebroron un concilio en Bearn en o qual sinyoron un compromiso de cooperación en Aragón que habría d'estar decisivo en os anyos siguients.