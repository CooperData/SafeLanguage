Alifonso continó con a suya politica de designar tenenzas de castiellos y plazas fuertes ta os nobles d'a suya confianza, companyers de batallas y caballers fidels, y ixo el fayó ganar-se més enemistatz en Castiella, pos nombró bells sinyors d'oríchen aragonés ta bells castiellos d'ixe altro reino y de Leyón. Veyendo os castellans y leyoneses que perdeban poder en as cortz, prencipeyoron a conspirar contra lo rei d'Aragón. Estió lo conte de Candespina Gomo González lo primer d'alzar a voz, anque no prenió garra acción contra Alifonso, pero ixo sí que lo fayoron qualques miembros d'a nobleza de Galicia, que se devantoron en armas contra lo matrimonio reyal y enristioron intereses reyals en a suya rechión.