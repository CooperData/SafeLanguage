L'asambleya de nobles y notables d'os reinos alcordoron que la solución habrías d'estar posar-ie rei lo chirmán chico d'Alifonso, Remiro, que a par d'alavez yera lo bispe de Roda-Balbastro y con os suyos 59 anyos d'edat lo zaguer miembro vivo d'a casa d'Aragón. A nobleza de Navarra no aceptoron un rei eclesiastico y proclamoron lo suyo nuevo rei un d'os nobles navarros, emparentato con ells per estar fillo d'un borde de Sancho Remíriz, lo infant García Remíriz alavez García Remíriz lo Restaurador. Con a proclamación d'o nuevo monarca ta Navarra, Aragón y lo dito reino se deseparoron dempués de 50 anyatas d'unión personal en a fegura d'o monarca común, ta no tornar-se a chuntar nunca.