Antes de casar-se, pareix que Urraca y Alifonso heban sinyato un convenio per lo qual os dos se designaban reciprocament en soberana potestas («Potestat soberana») en as posesions de l'altro. D'estar cierto ixo, alavez Alifonso no habría feto cosa que no le estás permesa como co-rechent d'os territorios d'a suya muller. Talment, a oposición nobiliaria contra d'Alifonso, que teneba lo foco més important en o reino leyonés, y més que més, en os condatos de Galicia, se basaba de primeras més en as nulas posibilidatz d'esdevenir-se rei que le quedaban a lo fillo d'o primer matrimonio d'Urraca, lo prencipe Alifonso Reimúndiz (lo pai heba estato Reimundo de Borgonya, † 1107), més amparato d'os intereses suyos que no lo rei aragonés.