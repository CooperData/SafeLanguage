Probablement, en ixa anyata mesma (1119), recostruyó y repobló l'arruinata ciudat de Soria y bells lugars d'a comarca suya, anque bells historiadors y cronistas castellans han atrebuito tradicionalment ixa fayena a lo rei Alifonso VII de Castiella, lo fillo d'Urraca. Mudernament, pareix que os documentos atestigüan que l'actual ciudat castellana fayó parte d'o reino d'Aragón mientres qualques anyos, dica que con a muerte d'Alifonso lo Batallero (1134) la prenioron definitivament as tropas d'o rei castellán.