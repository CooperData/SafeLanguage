En o estíu de 1134 yera lo rei d'Aragón asitiando la fortaleza de Fraga con un exercito chicot (només que 500 caballers, quasi totz només que aragoneses y navarros) quan un ataque d'a fuerza mora les i sorprenió sin de guaire esfensa. A redota d'os aragoneses se produció lo 17 de chulio d'ixe anyo, recibindo-ie lo veterano monarca graus feritas que, anque podió salvar a bida de primeras, rematoron per matar-lo lo 7 de setiembre en a localidat monegrina de Polinyino. Seguntes a Cronica de Sant Chuan d'a Penya teneba 61 anyos y en heba reinatos a metat.