En ixes primers anyos, s'encorraló Zaragoza en completando la conquiesta d'a Plana de Uesca, os Monegros (encara no s'heba puesto conquerir mica mes ta lo sud d'a sierra d'Alcubierre) y l'aria de Balbastro y Monzón. Conquerió Tamarit y Sant Esteban de Litera en l'anyo 1107, rematando asinas a fayena que lo suyo chirman mayor heba deixato per imposible, pero no podió estar-se mes tiempos reconquerindo per as actuals Francha d'Aragón y Leida, que quedoron como reductos musulmans dica lo reinato d'a suya sobrina Peyronela. Con ixas conquiestas, lo monarca heba establito una muga inferior ta lo suyo reino que concidiba en a mes gran parte d'a suya largura con o río Ebro, treito de lo baixo corso d'éste y d'a Cinca, on plazas como Fraga u Mequinenza yeran encara posesions moras.