As tensions d'entre Alifonso d'Aragón y lo suyo antigo fillastre lievoron altra vegata las dos coronas enta una situación de guerra, car que lo rei castellán no quereba deixar-se perder as villas que heban quedato en posesión aragonesa dempués d'a redota de Candespina. O esclate d'una nueva guerra d'entre Castiella y Aragón fayó que éste perdese las posesions en A Riocha y Soria d'entre l'anyo 1127 y 1128, dica que la sinyatuera d'una paz, la dita Paz de Támara (1128), d'entre os dos Alifonsos afixó os lemites de muga d'entre os dos reinos.