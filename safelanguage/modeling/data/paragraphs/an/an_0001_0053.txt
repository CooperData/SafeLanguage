En 1120 yera setiando la ciudat de Calatayú quan i recibió noticias d'un gran exercito almorabet que puyaba dende Valencia ta reconquerir Zaragoza. Bien escapato, quitó las tropas que teneba, y aduyato per lo gascón Guillen IX, duque d'Aquitania, marchó enta surtir-les a lo paso d'as tropas musulmanas d'antes que no plegasen enta Zaragoza. Os almorábetz, que puyaban per una antiga calzata romana per a cuenca d'o río Guadalaviar, pasata la villa de Tirwal (l'actual Teruel) yeran fendo camín enta la val de l'Ebro quan a fuerza aragonesa os encalzó, a par d'o lugar de Cutanda (val de Xiloca) parando la que s'ha puesto recordar como la mes gran batalla d'o Batallero; la dita batalla de Cutanda, que remanió en o imachinario popular aragonés en os sieglos siguients, dica que en o sieglo XIV encara se deciba "peyor estió aquello de Cutanda" ta referir-se a las contumancias que pareixen imposibles pero que dempués encara se solventan.