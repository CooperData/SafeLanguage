Dempués d'ixas desposicions, en a medina (a ciudat viella) de Zaragoza s'establioron numbrosos cristians de tot puesto que heban participato en a reconquiesta d'a ciudat, convertindo-la en una ciudat cosmopolita y rica, que anque no existen datos de quanta población conservó d'entre os 20 000 moriscos orichinals que heba puesto tener, creixió con l'aporte cristián y s'espandió con vicos nuevos a extramuros. Gastón IV de Bearn recibió lo sinyorato d'a nueva capital aragonesa per recompensa d'haber estato tan buen aliyato d'o monarca aragonés.