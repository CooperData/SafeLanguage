Este testamento, que ta muitos historiadors s'ha feto a saber-lo de controvertito mientres muitos anyos, pos no le trobaban garra significato si que la obsesión d'o monarca aragonés con a relichión, tenió, manimenos, una esplicación en o libro de 1975 d'a historiadora Elena Lourie "El testamento de Alfonso I el Batallador, rey de Aragón y Navarra". Ta Lourie, la enemistat d'entre Alifonso d'Aragón y Alifonso VII de Castiella yera preeminent, doncas este segundo teneba a demés d'os domenios en a Peninsula, altros condatos y posesions en Francia y Borgonya que heba herbato d'o suyo pai (ixo ye, que yera un monarca muit poderoso, y con buenas aliyanzas), y sobrebuenas relacions con o pontificato romano. Ta lo rei d'Aragón, que heba estato casato con a maire de Alifonso de Castiella, yera un periglo ta la independencia d'os suyos domenios dimpués que morise que talment lo rei de Castiella gosás demandar-los como hereu en no haber-ie garra altro que en estás de natural. Si las buenas relacions de Castiella con Roma s'hesen trasformato en qualque cosa d'apoyo pontifical enta ixa causa, talment lo papa ese puesto coronar rei d'Aragón y Navarra lo mortal enemigo de lo Batallero. Alavez, en conseqüencia, fer-se herebar per as ordens melitars de Tierra Santa yera la unica maniera que trobó lo rei aragonés ta pribar-ie d'ixa situación, car que ni lo Hespital, ni lo Temple teneban prou relación con o tron de Sant Pero como ta que lo Papa decidiés que heban éstes de fer.